# Introduktion #

Hälsa och sjukvårdsinstanser publicerar dagligen stora mängder information på den interna såväl externa webben. Att förmedla och att skapa hälsorelaterad information på internet innebär flera svårigheter:

  * Medborgare har svårt att hitta relevant information bland allt innehåll då en vanlig förekomst är en struktur som liknar organisationen. Detta medför att de utan tidigare erfarenhet av den administrativa organisationen inte hittar vad de söker.

  * Den stora mängden information som publiceras, avpubliceras och flyttas dagligen gör att refererade länkar snabbt blir förlegade och ibland även brutna. Att administrera interna och externa länkar är ofta tidsödande och kostnadsineffektivt, framförallt då länkar refererar till externa webbsidor som redaktören inte har någon kontroll över.

  * Det finns ett flertal kvalitetsproblem då redaktören publicerar information om hälsa: kvalitén på innehållsskapandet, kvalitén på innehållet och kvalitén på relaterad eller extra information på sidor.

  * För informationsproducenter existerar även indexeringsfrågor såsom att välja rätt nyckelord och annan metadatabeskrivning. Även detta tar tid och är komplext för informationsproducenter, speciellt om de använder kontrollerade vokabulär, exempelvis MeSH och SnoMED, som kräver expertiskunnande.


## Semantisk tjänst ##
Den semantiska tjänsten för informationsproducenter tillhandahåller ett automatiserat skapande av relaterade länkar.

Förslagen på länkarna är integrerat i den redaktionella miljön enligt principen "klicka och spara". Detta underlättar informationsproducenternas arbete med länkhantering, interna såsom externa, och kvalitetskontroll av länkar. Tjänsten innefattar en kontrollpanel där man listar betrodda källor. I dagsläget är det integrerat som ett fristående EpiServer plugin.

En standardiserad hierarkisk struktur (taxonomi) används för att dels addera beskrivande data (metadata) och att relatera sidorna emellan.


## Fördelar ##

  * En användarvänlig och enkel sökning med semantiska relationer.

  * Informationsproducenterna slipper söka efter relaterad information, granska materialet och lägga till denna

  * Länkarnas status uppdateras automatiskt

  * Medborgare kan hitta mer relevant information kring ett ämne

  * Aggregering av intern och extern information i en global databas; lättillgängligt för externt bruk.

  * Möjlighet att lägga till semantisk metadata på sidor för semantisk crawling.

Framtida möjliga utökningar av tjänsten är bl a vy skapande, enligt ”faceted browsing” paradigm.